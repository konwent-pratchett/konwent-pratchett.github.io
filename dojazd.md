---
title: Dojazd
feature_text: |
  ## Dojazd na konwent
feature_image: "/assets/headers/howtoget.jpg"
image: "/assets/headers/howtoget.jpg"
excerpt: "Dojazd na konwent"
---

<iframe src="https://www.google.com/maps/d/embed?mid=1zUXj9mg_Vw4vvGlWsfPqnqwP060" width="640" height="480"></iframe>

Na powyższej mapie zaznaczone są:

1. Dworzec PKP w Krzeszowicach.
2. Dom Gromadzki w Nawojowej Górze (miejsce zlotu).
3. Przystanek busów w Nawojowej Górze

## Taxi

 * Jan Jochym: **607 329 411**
 * Krzysztof Dąbrowski: **508 668 608**
 * Marek Luranc: **602 885 339** (Uwaga! Pan dysponuje sporym bagażnikiem, więc polecam forumowiczom którzy czują się jak wielbłądy)

## Noclegi

Gdyby ktoś wzgardził naszym ciepełkiem i noclegiem wspólnym, najbliższe możliwe noclegi:

1. http://e-turysta.pl/willa-sorrento-krzeszowice-106362.html
2. http://e-turysta.pl/restauracja-tiffany-krzeszowice-106349.html

## Informacje dotyczące dojazdu

Busy z Krakowa (ul. Worcella 6) do Krzeszowic, a co za tym idzie jadące do Nawojowej Góry, w tygodniu jadą co 10 minut, soboty-15 a niedziele 20. Ostatnie z Krakowa w tygodniu wyjadą o 22 w weekend jakoś o 21. Worcella 6 to parking biedronki, przy ulicy Pawiej. Najłatwiej wejść tam przez przejście w ogrodzeniu naprzeciwko Galerii Krakowskiej. Kosztuje równe 5 złotych.

Jadąc busem z Krakowa, zacznijcie zbierać klamoty kiedy wjedziecie do Rudawy. Jeśli nastawiacie się na spacer, wysiądźcie na DRUGIM przystanku w Nawojowej Górze. Albo poproście kierowcę o wysadzenie Was tam kiedy będziecie wsiadać do busa i płacić, albo nie zasypiajcie. Jeżeli jednak Wam się to udało, i nie wiecie który to przystanek to po pierwsze: bez paniki. Pierwszy przystanek w Nawojowej Górze wygląda zwyczajnie biednie. To po prostu tablica informacyjna zaraz za znakiem z nazwą miejscowości.

Drugi ma wiatę i znajduje się zaraz przed budynkiem firmy Polatis. Kiedy na nim wysiądziecie, przejdźcie na drugą stronę jezdni i wejdźcie w pierwszą przecznicę w lewo. Trudno ją przeoczyć bo jest zaraz za pasami którymi będziecie przechodzić. Aż do jej końca, a jest to ulica Białka, a następnie w prawo-Lipową aż do samej góry.

Zazwyczaj pokonuję tą trasę w 10 minut. Na końcu tej ulicy odbijacie w lewo, i idziecie jakieś 100 metrów ul. Nawoja, aż po prawej stronie zobaczycie piętrowy budynek który już na pewno ciekawie oznaczymy. W razie komplikacji używamy telefonów komórkowych. Ale u nas mówi się że ta droga jest prosta jak konstrukcja cepa.

Żeby Wam za łatwo jednak nie było, Nawojowa Góra ma jeszcze jeden przystanek. Sąd wiemy że to on? Po lewej mijamy baner przedszkola, po prawej baner szkoły językowej Ambasador, następnie znów po lewej pomnik składający się z kilku kolumn i orzełka i w tym momencie podrywamy się i głośno i wyraźnie prosimy by pan kierowca zatrzymał się na przystanku. To jest wariant dla tych, którzy przegapili poprzedni przystanek i chcą być ukarani. Muszą się cofnąć ze trzy kroki i iść cały czas w górę. A Wasz kara polega na tym, że idzie się dwa razy dłużej.

Dalej są już Krzeszowice. Jeżeli nie chce się Wam zerkać na mapę albo pytać przechodniów proponuję zadzwonić po taksę. Koszt to ok 12-15 złotych. Najbardziej opłaca się to gdy jechało Was sztuk kilka. Możecie też pojechać do samego końca. Dworzec busów jest o rzut beretem od tego PKP. I busem, i pociągiem będziecie jechać jakieś 45 minut. Więc teraz droga dla obu grup: albo tak jak wyżej wspominałam taksa, albo cofacie się ulicą Kościuszki pod pomnik wspomniany znacznie wcześniej i do góry. Jest skrót ale niewiele czasowo daje a tylko zamiesza Wam w głowie.

## Ratunku!

W sytuacji: o rany, gdzie ja kurcze blade jestem?! Mamy dwa numery „alarmowe”:

 * **880 353 711**
 * **662 069 429**

Postaramy się udzielić informacji, które uratują skórę.

## Dodatkowe informacje

Gdyby ktoś czuł taką potrzebę w niedzielę: kościół mieści się na trasie Dom Gromadzki-pomnik, jakieś 300-400 metrów od tego pierwszego.
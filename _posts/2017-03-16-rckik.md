---
title: Jeszcze po kropelce, jeszcze po kropelce...
category: program
---

Czyli jak napełnić przysłowiową butelkę, a nie opróżnić.
Otóż dnia 1 kwietnia, w sobotę drugiego dnia zlotu, każdy PEŁNOLETNI członek naszej ekipy będzie miał możliwość dostać czekoladę. Duuuużo czekolady. Co znią później zrobi, jego sprawa, natomiast niektórzy słyszałam planują piec browni i muffinki ;)

## Co trzeba zrobić?

Dzień wczesniej w piątek, czyli 1szego dnia zlotu, wstrzymać się z konsumpcją napojów wyskokowych, natomiast pić dużo innych płynów. Możemy nawet zrobić jakiś konkurs na picie wody na czas ;)

Unikać tłustego jedzenia, szczególnie wieczorem. Mały lekki przyjemny posiłek. Można się uśmiechnąć do wegetarian, może się podzielą ;)

No i w sobotę główny punkt programu.

Zaopatrzeni w DOWÓD OSOBISTY ruszamy do boju.

W budynku obok, w OSP, od godziny 9 do 13 będzie urzędowała ekipa z Krakowskiego RCKiK.

Wciągamy lekkie śniadanko, 0,5 l wody, i lecimy na badania. Pomierzą, poważą, sprawdzą ciśnienie i ukłują na badania, coby krew sprawdzić.

Potem na leżankę, pokapiemy 5 minut, i VIOLA! Czekolady zdobyte, plan pracy wykonany, można się szczycić i pokazywać plastry honoru! :D

Więcej informacji:
 * [http://rckik.krakow.pl/jak-oddac-krew/](http://rckik.krakow.pl/jak-oddac-krew/)
